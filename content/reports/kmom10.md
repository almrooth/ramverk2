# Kmom 07/10 - Projekt och examination

Så var projektet och därmed kursen ramverk2 till ända. Mitt projekt finns i mappen 'app' och på [GitHub här](https://github.com/almrooth/ramverk2-app).

Som projekt valde jag att bygga en app lite liknande det vi gjorde i ramverk1-kursen. Jag ville se skillnader i att göra en sida i JavaScript kontra PHP och hur det skulle skilja sig och vad som var annorlunda.

Jag valde att göra en applikation med inloggning där man kan skapa och hantera användare samt posta observationer. Applikationen har stöd för olika användarbehörigheter som user och admin och är man inloggad som admin har man access till flera funktioner som hantering av användare mm. Som realtidsdel valde jag återanvända min chatt från tidigare moment.

När det kommer till tekniker så har jag jobbat vidare med de som jag använt under kursens gång vilket jag tycker har fungerat rätt bra. Det jag skulle göra annorlunda om jag gjorde om det är att gå på något ramverk för front-end som React eller Vue.

En stor fokus för mig i projektet har varit enhetstestning där jag har spenderat lång tid med att få till en hög kodtäckning. Speciellt alla mina routrar har jag spenderat lång tid med att få till bra tester på.

## Allmänt
Ren allmänt tycker jag att projektet har varit bra. Den fria utformningen har gett utrymme att specialisera sig på det man själv har velat vilket har varit positivt.

Jag kan ärligt säga att det har krånglat mer för mig med detta projekt än det gjort i tidigare kurser. Beror förmodligen på flera olika saker men att jag inte känner mig lika van på JavaScript som PHP är en del och de många olika verktygen som också ska integreras var en annan. Just att få Docker och CI-kedjan att fungera har varit struligt av och till.

Generellt tycker jag att det var ett rimligt projekt för kursen. Man har fått lägga ribban och fokus lite själv vilket gjort att jag kunna fokusera mig på det som jag känner jag behöver öva mer på eller är mer intresserad av.

## Om kursen

När det kommer till kursen i stort tycker jag den har varit bra (som de flesta DBWEBB-kurser). Bra läraraktivitet i forumet och bra föreläsningar etc.

Det som jag kan tycka är att det kanske blev lite väl stort fokus på CI-kedja, Docker och kringliggande tekniker mer än JavaScript-ramverk.

Jag hade gärna sett att vi fick lära oss något JavaScript-ramverk på front-end sidan också. Nu fanns iofs möjligheten till det om man själv valde det men jag hade ändå önskat att man gick igenom ett sådant och allt vad det innebär med state osv inom ramen för kursen.

Jag tycker dock att CI-kedja och kanske Docker gärna får vara med men då kanske som en röd tråd genom fler kurser liknande Git och GitHub.

På det hela är jag dock nöjde med kursen och skulle definitivt rekommendra den till vänner.

Betyg 7 / 10.
